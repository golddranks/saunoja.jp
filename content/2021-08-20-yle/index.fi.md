+++
title = "Kerroimme YLElle Japanin saunabuumista"

[extra]
author = "Pyry & Noora"
summary_image = "saunojat"
+++

Jokin aika sitten YLEn journalisti [Heikki Valkama](twitter.com/heikkivalkama/) otti meihin yhteyttä ja kysyi,
kiinnostaisiko meitä tulla haastateltavaksi japanilaisesta saunakulttuurista ja etenkin tämänhetkisestä buumista.
Heikki oli saapumassa Tokioon reportoimaan Tokion olympialaisista, ja siinä varjolla esittelemään suomalaisyleisölle
Japanin kulttuurin monenlaisia puolia. Yhdeksi aiheeksi valikoitui sauna.

<!-- more -->

Kyllähän meitä kiinnosti, ja vinkkasimme hänelle samalla Tokiosta lyhyen ajomatkan päässä olevan saunan,
josta saattaisi syntyä jutun juurta: Saitaman Oomiyassa sijaitseva kylpylä-kahvila [*Café Utatanen*](https://ofurocafe-utatane.com). Tunsimme
omistajan, suomalaistyylisestä saunomisesta innostuneen [Shintani Takeroon](https://twitter.com/saunacafe), muutaman vuoden takaa.

Onnistuimme sopimaan haastattelun ja TV-kuvaukset Café Utatanessa Shintanin kanssa. Tuloksena syntyi YLEn verkkosivuilla
oleva tekstimuotoinen artikkeli, sekä olympialähetyksen yhteydessä lähetetty sauna-aiheinen insertti. Lue ja katso ihmeessä,
mitä meillä on aiheesta sanottavaa!

Alla on linkki artikkeliin:

{{ link_preview(
    title="Sauna oli Japanissa ennen hikisten setien juttu – saunabuumin myötä nuoret ja naiset ovat innostuneet löylyistä",
    domain="yle.fi",
    url="https://yle.fi/urheilu/3-12035993",
    img="https://images.cdn.yle.fi/image/upload/w_1200,h_630,c_fit,q_80/v1627375771/13-3-12036156.jpg",
    desc="“Suomalainen sekasauna on monille vaikea ymmärtää. Se, että naiset ja miehet voivat olla yhdessä alasti saunassa, tuntuu olevan suurimmalle osalle aivan mahdoton yhtälö”, kertovat suomalaiset saunabloggaajat. ") }}

Sekä vielä upote videoon:

{% html() %}
<figure>
<div class="yle_areena_player" data-id="1-50907759"></div><script src="https://player-v2.yle.fi/embed.js" defer></script>
</figure>
{% end %}

Käydessämme pitkästä aikaa Café Utatanessa, tuli mieleen, että siinäpä jälleen sauna, joka olisi hieno esitellä Saunojan lukijoille!
Café Utatanessa on nimittäin japanilaistyylisen kylvyn lisäksi autenttinen suomalainen saunamökki, ja se ei ole sijainniltaan kaukanakaan Tokiosta. Aiomme siis kirjoittaa
Café Utatanesta myöhemmin Saunojassa!

Meidän kannaltamme mielenkiintoista oli myös eräs palaute, jonka saimme Twitterin kautta artikkelista: ingressissä mainittu sekasauna
vaikutti herättävän kummastusta ja jopa närkästystä. Muutama kommentoija totesi, että sekasauna saa tarpeettoman paljon huomiota puhuttaessa
suomalaisesta saunasta, ja oikeasti sekasauna ei ole merkittävä osa suomalaista saunakulttuuria. Me olemme molemmat törmänneet Suomessa
sekasaunomiseen monenlaisissa yhteyksissä, joten olemme asiasta eri mieltä, vaikka tiedostamme toki, että sekasaunomista ei monissa piireissä
harrastetakaan. Suomessa saunomisen eri tapojen kirjo on laaja, ja mukaan mahtuu monenlaista saunomista. Tästäkin olisi mielenkiintoista
kirjoittaa vielä lisää joskus!

Lopuksi vielä katseluvinkki! Sen lisäksi, että Heikki Valkama on YLEn toimittaja, hän on myös Japanissa pitkään asunut Japani-asiantuntija.
Hänen toimittamansa olympialähetyksen yhteydessä lähetetyt pätkät ovat kiinnostavia tietoiskuja Japanin kulttuurista, joten jos monenlaiset
kulttuuritärpit kiinnostavat, kannattaa katsella läpi tämä [*Heikki-sensein matkassa Tokion olympialaisissa*](https://areena.yle.fi/1-50907754)
-videosarja kokonaisuudessaan!