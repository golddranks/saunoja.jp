+++
title = "Aloitimme blogin!"
slug = "blog-wo-hajimemashita"

[extra]
author = "Pyry & Noora"
header_image = "ranta"
title_image = "laituri"
+++
Hei ja tervetuloa!

Me olemme Pyry ja Noora, suomalaispariskunta, joka on asunut nyt Japanissa noin kolme ja puoli vuotta. Olemme ennen tänne muuttoa molemmat opiskelleet japanin kieltä, matkustelleet ja olleet Japanissa vaihdossakin omilla tahoillamme, eli kiinnostus Japania ja sen kulttuuria kohtaan juontaa juurensa jo monen vuoden taakse. Ulkomaille muutosta huolimatta suomalaisuus pysyy vahvasti mukana. Välillä tulee kova ikävä esimerkiksi suomalaista ruokaa ja saunaa, ja ajattelimmekin tästedes kirjoitella tähän blogiin niistä ja muista meille tärkeistä suomalaisista asioista. Toivomme tällä pystyvämme kuromaan edes vähän kiinni sitä välimatkaa, joka Suomen ja Japanin välillä maantieteellisesti on.

<!-- more -->

{{ image_single(image="laituri") }}

Valitsimme blogillemme nimen "saunoja", koska se on merkitykseltään sopiva suomenkielinen sana ja lisäksi sen äänneasu toimii erinomaisesti myös japaniksi. Sanan merkitys oli tärkeä kriteeri nimen valinnassa. Viime aikoina Japanissa on syntynyt saunabuumi ja moni saunan harrastaja tai sillä bisnestä tekevä on keksinyt itselleen nimityksiä ja titteleitä, kuten vaikkapa プロサウナー (*pro saunner*, ammattilaissaunoja), 熱波師 (*neppa-shi*, eli vapaasti käännettynä löylymestari), サウナマスター (*saunamaster*) ja サウナ王 (*sauna-oo*, saunakuningas). Suomalaisina kuitenkin vieroksumme tällaisia titteleitä, koska sauna on meille tavallinen, tasa-arvoinen paikka, josta kaikki voivat nauttia. Siksi päädyimme nimeen "saunoja", sillä sitä me olemme; ihan vaan saunojia.