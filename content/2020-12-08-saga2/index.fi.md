+++
title = "Saunamatka – Takeo, Saga (osa 2)"
slug = "saga2"

[extra]
author = "Pyry & Noora"
header_image = "molkky_ruoho"
header_style = "background-position: 80% top; text-shadow: 1px 1px 4px rgb(44, 55, 33), -1px -1px 4px rgb(44, 55, 33), 1px -1px 4px rgb(44, 55, 33), -1px 1px 4px rgb(44, 55, 33);"
thin_header_style = "text-shadow: 1px 1px 3px rgb(44, 55, 33), -1px -1px 3px rgb(44, 55, 33), 1px -1px 3px rgb(44, 55, 33), -1px 1px 3px rgb(44, 55, 33), 0 0 15px rgb(44, 55, 33);"
title_image = "molkky_ruoho2"
+++
Jatkoa edelliseen: osallistuimme 23. marraskuuta Sagan läänin Takeon kaupungissa järjestettyyn "Go To フィンランドサウナフェスin武雄" (*Go To Finland Sauna Fes in Takeo*) -tapahtumaan. Tällä kertaa keskitymme mölkkyyn.
<!-- more -->

{{ image_row(images=["molkky_taikai", "molkky"]) }}

Saunan, Muumien ja designin lisäksi mölkky on viime vuosina päässyt mukaan listalle asioista, joista Suomi tunnetaan. Japanissa on olemassa virallinen mölkky-yhdistys 日本モルック協会 (*nihon morukku kyookai*), alueellisia mölkkyseuroja, ja mölkkyä on pelattu täällä jopa televisiossa asti. Monet olettavat mölkyn olevan ikivanha perinnepeli, vaikka oikeasti se on keksitty vasta joskus 90-luvulla. Ilmeisesti mölkky on kuitenkin saanut vaikutteita perinteikkäästä kyykkä-nimisestä pelistä. Tapahtumassa mölkkypisteellä oli mölkyn säännöt kattavasti selitettynä ja pitäjä laski pelaajien saamat pisteet. 

{{ image_single(image="molkky_rules") }}

Koska tapahtuma oli uusi, paikalle oli saapunut myös median edustajia. Yksi heistä oli paikallinen tv-juontaja, amerikkalainen Bobby Judo, joka raportoi tapahtumasta kuvausryhmän kanssa. Kävi sitten niin, että tv-ryhmä halusi kuvata mölkkykisan ihka aidon suomalaisen ja Bobbyn välillä.

{{ image_single(image="bobby_camera") }}

Ja sehän sopii! Haasteen otti vastaan Noora, joka oli pelannut mölkkyä Pyryä enemmän.

{{ image_row(images=["bobby_tuyoki", "noora_tuyoki"]) }}

Kisa oli tiukka, sillä Bobby oli ensikertalaiseksi erittäin taidokas pelaaja. Loppusuoralla, kun molemmilla pelaajilla oli voitto yhden heiton päässä, Noora onnistui saamaan tasan vaaditut 50 pistettä ja näin ollen voitti kisan. 

Kisan jälkeen autoimme mölkkypisteen pyörittämisessä, jotta sen pitäjä pääsi tauolle. Mölkky kiinnosti monia, ja pelaajia riitti välillä jonoksikin asti. Meilläkin oli hauskaa rupatellessa ja kannustaessa muita pelaajia.

{{ image_single(image="molkky_throw") }}

Ensi kerralla pääsemme matkaraporttime viimeiseen aiheeseen: saunaan! Nähdään pian!